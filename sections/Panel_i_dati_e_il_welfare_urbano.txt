Il terzo atto di questo intenso pomeriggio è il panel. 

Negli spazi rigenerati di **Kilowatt**, presso le Serre dei Giardini Margherita, **Davide Conte** (Assessore al Bilancio del Comune di Bologna) **Davide Agazzi** (Palazzo Guerrieri – Brindisi – Laboratorio di Innovazione Urbana), **Amir Djalali** (Università di Bologna), **Carlo Francesco Salmaso** (Piazza Grande) e *il duo Iaconesi/Persico*, con la conduzione di **Federico Bomba* si incontrano sul tema della “Datapoiesis nella città. Bologna, i dati, il welfare urbano”. 

   > Al tavolo, progettualità differenti accomunate dalla capacità di portare i dati nello spazio pubblico e di creare processi di attivazione cittadina e tanto desiderio di confronto. Tutti gli intervenuti hanno fornito un contributi incisivi e personali  sull'uso dei dati nelle politiche sociali. 

Davide Conte ha proposto uno scenario avvincente di ciò che sta accadendo a Bologna in tema di opendata. Amir Djalali ha spiegato le dinamiche del progetto Rock di cui fa parte con Alma Mater Studiorum. Davide Agazzi ha portato la sua esperienze nel settore dell'innovazione sociale e Carlo Francesco Salmaso ha problematizzato l’uso dei dati partendo dall'attività di Piazza Grande, affrontando i temi della diversità e della fragilità sociale.

![Datapoiesis nelle Città: I Dati e il Welfare urbano, conferenza, Kilowatt, Serre dei Giardini Margherita, Bologna Art City 2020](images/Cap_3/Bologna/panel.jpg "Datapoiesis nelle Città, rituale datapietico: I Dati e il Welfare urbano, conferenza, Kilowatt, Serre dei Giardini Margherita, Bologna Art City 2020")

Il sapore che lascia la tappa bolognese ai partecipanti e agli organizzatori è quello di una città e di un gruppo che ha accolto con calore e interesse il progetto, e che potrebbe continuarlo nel futuro, come sintetizza **Mariarosa Lamanna*, curatrice di **Maison Ventidue** e propotrice dell’evento bolognese con la sua associazione:

   > “Abbiamo sostenuto il progetto da subito e con entusiasmo, accogliendone i temi e cercando di creare connessioni significative per portare il progetto in città. Maison Ventidue è nata dalla volontà (e dalla necessità) di parlare, dire, annunciare e partecipare il discorso artistico: per praticare spazi di autonomia e di democrazia diretta, e renderci liberi. 

   > Per questo, in segno di resistenza personale e professionale verso tutti quegli automatismi (economici e meritocratici) che generano pregiudizi e rigidità sociali, nel 2014 ho dato inizio al primo ciclo di residenze artistiche HOMEMADE sul concetto di limite, in cui curatore e artista vivevano e lavoravano insieme, nello stesso spazio, nella stessa casa. È stato un esercizio molto formativo che oggi ci fa evolvere in qualcosa a servizio degli altri e della comunità che abitiamo. Nel 2019 Maison Ventidue si trasforma di nuovo e apre le porte del L’APPARTAMENTO (in via Miramonte 4-6), un luogo mutevole e aperto che crede nella condivisione degli spazi e delle esperienze per attivare una ricerca creativa, in cui crescere a livello personale e collettivo. 

   > Datapoiesis si inserisce per noi in questo percorso: pensiamo ad un’opera datapoietica per Bologna realizzata con la città, di cui assumerci responsabilità sociale, civica e civile dei dati che produciamo. 

   > Questo è il nostro “Obiettivo Bologna”: iniziare dall’evento per costruire progettualità condivise e concrete, come abbiamo imparato a fare in questi anni.”

![Datapoiesis nelle Città, rituale datapietico: intervento di Mariarosa Lamanna. Ex Chiesa San Pietro Martire, Bologna Art City 2020](images/Cap_3/Bologna/Lamanna.jpg "Datapoiesis nelle Città, rituale datapietico: intervento di Mariarosa Lamanna. Ex Chiesa San Pietro Martire – Bologna Art City 2020")
