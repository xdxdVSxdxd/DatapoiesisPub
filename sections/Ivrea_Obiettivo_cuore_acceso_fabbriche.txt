La Fall School di Datapoiesis si è conclusa con un **gesto simbolico**.

   > Nella notte del 30 novembre - a evento concluso - OBIETTIVO è stata trasportata presso l’ufficio di ICONA, affacciato sulla maestosa vetrata del Secondo Ampliamento. 

 Lo spostamento non era previsto ed è un messaggio che **Salvatore Iaconesi e Oriana Persico** hanno deciso di lasciare alla città di Ivrea dopo l’intensa settimana di workshop, che gli artisti commentano in un comunicato come segue.

![OBIETTIVO acceso, facciata III Ampliamento, Fabbriche ex Olivetti, Ivrea](images/CAP_3/Ivrea/grid.jpg "OBIETTIVO: OBIETTIVO acceso, facciata III Ampliamento, Fabbriche ex Olivetti, Ivrea")

   > "La luce rossa pulsante di OBIETTIVO accesa nelle Fabbriche ex Olivetti è un cuore che batte: è il messaggio di Datapoiesis alla città. Nei giorni della Fall School in tanti ci hanno chiesto che cosa fosse la piccola fila che intorno alle 9.30 si formava all'ingresso “del pino", l'entrata del workshop in via Jervis 11”.

   > Alcuni di loro erano persino commossi. La luce accesa fino a sera, l'unica in tutti gli edifici delle fabbriche, generava le stesse domande. Si chiedevano, ma che sta succedendo? che fanno là quelle persone? chi sono? Eravamo felici di spiegare: un gruppo di circa 40 persone - diversi per età, cultura, lingua, professionisti, ricercatori, docenti, studenti... - per cinque giorni sta  progettando insieme nelle Fabbriche... Non succedeva da quasi venti anni ed è stata un'emozione tangibile per tutti. 

   > Ringraziamo Andrea Ardissone che la notte del 30 ci ha aiutato nel trasporto dell'opera: da solo non ce l'avremmo fatta fisicamente e non c'era più nessuno del team. Il progetto è stato accolto dalla città e da tutti i partner locali dell'evento in ogni modo possibile, fino ed oltre la sua conclusione". 

   > **Salvatore Iaconesi** e **Oriana Persico**

![OBIETTIVO acceso nella notte, ingresso del Pino, Fabbriche ex Olivetti, Ivrea](images/CAP_3/Ivrea/pino.jpg "OBIETTIVO acceso nella notte, ingresso del Pino, Fabbriche ex Olivetti, Ivrea")
 
La Fall School, con questo gesto, lascia un messaggio: 

   > "In Italia, in un luogo che ha fatto la storia dell'innovazione nel mondo, è possibile immaginare un nuovo tipo di arte e di design capace di renderci sensibili ai fenomeni complessi del contemporaneo usando dati e computazione."

![OBIETTIVO acceso, interno III Ampliamento, Fabbriche ex Olivetti, Ivrea](images/CAP_3/Ivrea/dentro.jpg "OBIETTIVO: OBIETTIVO acceso, interno III Ampliamento, Fabbriche ex Olivetti, Ivrea")

Il cuore di Datapoiesis è acceso e pulsa nella notte. 

<iframe width="560" height="315" src="https://www.youtube.com/embed/14gYfS9YGMM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
