   > L’evento di Torino ha inaugurato il tour di Datapoiesis: tre tappe in cui OBIETTIVO dopo il lancio ha incontrato luoghi essenziali dell’arte contemporanea.

Sullo sfondo della kermesse di **Artissima**, Datapoiesis entra nel programma ufficiale di Torino+Piemonte ContemporaryArt. 

La location espositiva di OBIETTIVO è Wild Mazzini: la prima galleria italiana dedicata ai dati come oggetti d'arte e di design. Un luogo simbolico che nel nostro paese sta contribuendo a ridefinire il ruolo dei dagti come artefatto culturale. 

![Comprendere Datapoiesi: ingresso della galleria Wild Mazzini, sullo sfondo il rosso di OBIETTIVO. Un visitatore impgna lo stendardo con la sua icona datapoietica pop preferita che diventa un mezzo di espressione e comunicazione politica nello spazio pubblico](images/CAP_3/Torino/WM.jpg "Comprendere Datapoiesi: ingresso della galleria Wild Mazzini, sullo sfondo il rosso di OBIETTIVO. Un visitatore impgna lo stendardo con la sua icona datapoietica pop preferita che diventa un mezzo di espressione e comunicazione politica nello spazio pubblico")

###COMPRENDERE DATAPOIESIS: la tavola rotonda

La tavola rotonda **Comprendere Datapoiesis**, organizzata in collaborazione con il Consorzio TOP-IX presso il Circolo dei Lettori, fa  da preludio dell’opening, invitando a incontrarsi sul terreno concettuale del progetto. 

   > *Com’è possibile per le persone acquisire nuove sensibilità e opportunità di conoscenza e condivisione circa le questioni complesse del nostro mondo globalizzato?  Come renderci sensibili a cambiamenti climatici, migrazioni, energia, economia, salute, povertà per immaginare nuove forme di solidarietà e inclusione?* 

 Partendo dal connubio tra arte, scienza e tecnologie, sono queste le domande che il progetto pone ai relatori **Catterina Seia** (vicepresidente Fondazione Fitzcarraldo), **Alessandro Bollo** direttore (Polo del ‘900), **Leonardo Camiciotti** (direttore esecutivo Consorzio TOP-IX), **Tiziana Ciampolini** (CEO S-nodi), **Davide Fuschi** (art director Wild Mazzini), moderati dal giornalista Simone Arcagni.


![Comprendere Datapoiesi - Tavola rotonda, Circolo dei Lettori, Torino](images/CAP_3/Torino/Talk.jpg "Comprendere Datapoiesi - Tavola rotonda, Circolo dei Lettori, Torino")

![Comprendere Datapoiesi - Tavola rotonda: il pubblico in sala, Circolo dei Lettori, Torino](images/CAP_3/Torino/talk3.jpg "Comprendere Datapoiesi - Tavola rotonda,  il pubblico in sala, Circolo dei Lettori, Torino")

![Comprendere Datapoiesi - Tavola rotonda: La 7 Intervista Oriana Persico. Circolo dei Lettori, Torino](images/CAP_3/Torino/talk2.jpg "Comprendere Datapoiesi - Tavola rotonda: La 7 Intervista Oriana Persico. Circolo dei Lettori, Torino")

   > La tavola rotonda si chiude per lasciare spazio al nuovo terreno su cui intende misurarsi il progetto: quello della performance e del rituale urbano che coinvolgerà i relatori e il pubblico come da programma.

   > Si inizia direttamente in  sala, grazie alle icone datapoietiche pop del '900.

![Comprendere Datapoiesi: fine della conferenza e inizio della passeggiata, Circolo dei Lettori, Torino](images/CAP_3/Torino/conferenza_icons.jpg "Comprendere Datapoiesi: fine della conferenza e inizio della passeggiata, Circolo dei Lettori, Torino")


###La Passeggiata AR: preludio al rituale datapoietico

La prima fase del rituale, che possiamo considerare una preparazione, è una **passeggiata** di raccordo fra il Circolo dei Lettori e la Galleria Wild Mazzini. 

   > A metà fra il corteo e la processione, pubblico e relatori escono dalla sala conferenza seguendo le tre icone datapoietiche che, stampate su forex e montate su legno, sono trasformate in stendardi. 

A tutti viene fornito un indirizzo web: **il percorso è infatti una passeggiata in realtà aumentata**, disseminato di audio-messaggi geolocalizzati, registrati dai membri dell’equipe sul loro rapporto con il progetto, di cosa provano fra difficoltà ed emozioni, proprio come un diario. Una piccola autobiografia dei primi progettisti datapoietici. 

   > In circa quindici minuti, con le icone datapoietiche in testa e i cellulari alle orecchie, il peculiare corteo arriva alla galleria Wild Mazzini per assistere all’accensione di OBIETTIVO e al primo rituale.

![Comprendere Datapoiesis – corteo/processione:n testa, Jasmina Tesanovic. Torino, 2019](images/CAP_3/Torino/Processione.jpg "omprendere Datapoiesis – corteo/processione:n testa, Jasmina Tesanovic. Torino, 2019")

![Passeggiata AR: gli audio-messaggi, Comprendere Datapoiesis, Torino, 2019](images/CAP_3/Torino/passeggiata_AR.jpg "Passeggiata AR: gli audio-messaggi, Comprendere Datapoiesis, Torino, 2019")

![Passeggiata AR - Comprendere Datapoiesis, Torino, 2019](images/CAP_3/Torino/corteo.jpg "Passeggiata AR – Comprendere Datapoiesis, Torino, 2019")

![Passeggiata AR - Comprendere Datapoiesis: l'arrivo alla Galleria Wild Mazzini Torino, 2019](images/CAP_3/Torino/passeggiata_6.jpg "Passeggiata AR – Comprendere Datapoiesis: l'arrivo alla Galleria Wild Mazzini, Torino, 2019")

###Il rituale

Progettato ed eseguito da Salvatore Iaconesi, il rito si è basato su due esperienze fondamentali: il suono e la voce. 

Nel rito, le persone si sono raccolte davanti a un totem sinestetico per entrare in contatto con la povertà attraverso i dati e i propri sensi, e alla vista (gli impulsi luminosi di OBIETTIVO) si aggiunge l’udito.

   > Una storia della povertà raccontata attraverso la voce del performer e i suoi dati trasformati in musica diventa un viaggio da seguire con il corpo e la mente.

Abbandonandosi al ritmo cadenzato degli impulsi elettronici visivi e sonori, i partecipandi si immergono nella storia della poverta per sentirla: dalle origini ai giorni nostri, fino a quando i dati da fonti statiche diventano in tempo reale, ricongiungendosi al flusso del presente nel pulsare dell’opera. 

Il rito si è svolto una sola volta in occasione dell’opening, lasciando una traccia nell’installazione che, per il suo battesimo torinese, si è dotata temporaneamente di un senso aggiuntivo, regalando gli avventori pomeridiani della mostra non solo la luce, ma anche la musica generativa dei dati povertà nel mondo: un’esperienza sensoriale intima e forte intorno alla quale riunirsi e ascoltare. 

Le tre icone datapoietiche pop diventate stendardi, dopo la passeggiata sono state appese al muro diventando parte della mostra: chiunque può sceglierne una, la sua preferita, farsi una foto, tenerla come ricordo personale della mostra o publicarla.

   > “OBIETTIVO rappresenta per noi la continuazione di un percorso iniziato con #HashedTime di David Bihanic in merito alla trasfigurazione di dati elaborati in tempo reale: in quel caso erano i feed di Twitter, ora si tratta di dati sulla povertà. Queste opere, contemporanee sia per chi le osserva sia per la storia che raccontano, ci coinvolgono visivamente, ma soprattutto richiamano la nostra responsabilità individuale perché quello che generano sta avvenendo esattamente in quel momento.”  

   > **Davide Fuschi**, curatore Wild Mazzini

![Il primo rituale datapoietico davanti a OBIETTIVO. Galleria Wild Mazzini, Torino, 2019](images/CAP_3/Torino/trance.jpg "Il primo rituale datapoietico davanti a OBIETTIVO. Galleria Wild Mazzini, Torino, 2019")

![Il primo rituale datapoietico davanti a OBIETTIVO. Galleria Wild Mazzini, Torino, 2019](images/CAP_3/Torino/ritual_3.jpg "Il primo rituale datapoietico davanti a OBIETTIVO. Galleria Wild Mazzini, Torino, 2019")

![OBIETTIVO installato nella Galleria Wild Mazzini, Torino, Torino+Piemonte ContemporaryArt 2019](images/CAP_3/Torino/ritual_3.jpg "OBIETTIVO installato nella Galleria Wild Mazzini, Torino, Torino+Piemonte ContemporaryArt 2019")

![Il primo rituale datapoietico davanti a OBIETTIVO. Galleria Wild Mazzini, Torino, 2019](images/CAP_3/Torino/Fio_ari.jpg "Il primo rituale datapoietico davanti a OBIETTIVO. Galleria Wild Mazzini, Torino, 2019")

![Il primo rituale datapoietico davanti a OBIETTIVO. Galleria Wild Mazzini, Torino, 2019](images/CAP_3/Torino/ritual_7.jpg "Il primo rituale datapoietico davanti a OBIETTIVO. Galleria Wild Mazzini, Torino, Torino+Piemonte ContemporaryArt 2019")

