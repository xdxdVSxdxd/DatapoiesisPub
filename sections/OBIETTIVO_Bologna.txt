   > “art+b=love(?), contenitore nomade dedicato al potere che l’arte ha di produrre innovazione sociale ed economica, inizia il tour 2020 a Bologna con Datapoiesis. Un appuntamento importante per parlare di arte, dati e welfare, nella città che in Italia ha maggiormente strutturato la propria identità sulla qualità dei servizi, le opportunità per le persone più fragili e l’accoglienza delle differenze. Grazie ai numerosi partner coinvolti per questa tappa – le istituzioni, il mondo del nonprofit e le imprese sociali – la tre giorni pensata per Art City individua una possibile traiettoria per costruire spazi fisici e virtuali di connessione tra competenze eterogenee – quelle di artisti, designer, informatici, urbanisti, economisti, politici – che utilizzino i dati per migliorare la relazione tra le persone e la qualità di vita dei cittadini. Una prima rete che si aggrega per creare un impatto positivo intorno a questioni che non possono essere delegate ai tecnici, ma devono entrare nel discorso di tutta la comunità.”
   
   > **Federico Bomba**, Presidente Sineglossa e Direttore art+b=love(?) Festival

Dopo l’intensa Fall School nelle Fabbriche ex Olivetti a Ivrea,  il progetto fa tappa a Bologna, entrando nella programmazione di Art City.  A organizzare l’evento è art+b=love(?) on tour, in sinergia con Maison Ventidue in veste di main partner locale. 

   > Come possono i dati diventare parte dello spazio pubblico urbano? Come trasformarli in processi generativi che portino a nuove forme di consapevolezza e attivazione? Quali sono le implicazioni e le opportunità che si aprono per le persone, le organizzazioni e le istituzioni e il welfare di una città?

Sul modello sperimentato di Torino *OBIETTIVO Bologna*, *Datapoiesis nelle città* è una mostra, un panel, e un percorso urbano per interrogarsi su questi argomenti fondamentali.


<iframe width="560" height="315" src="https://www.youtube.com/embed/ek_8B_qrpGU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>