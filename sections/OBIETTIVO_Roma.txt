La terza ed ultima tappa del tour del progetto si sarebbe dovuta svolgere presso la Farnesina, in collaborazione con la Collezione e il Ministero degli Esteri. 

   > Il format **"Aperti per voi"**, la visita guidata che ogni ultimo venerdì del mese apre al pubblico le porte della Collezione Farnesina, avrebbe inaugurato un nuovo format con la presenza degli artisti: https://collezionefarnesina.esteri.it/collezionefarnesina/it/gli_eventi/calendario/la-collezione-farnesina-aperta_138.html. 

Incapsulato in questa prestigiosa cornice, il titolo della tappa romana è infatti "Obiettivo ROMA: Datapoiesis incontra la Collezione FArnesina. Un’occasione per scoprire i capolavori del ‘900 italiano e con la voce degli autori, un’opera contemporanea che si confronta sul ruolo sociale dell’arte dei dati, delle tecnologie digitali e dell’Intelligenza Artificiale, aprendo nuove forme e possibilità di dialogo con la scienza e le istituzioni. 

L’evento è fissato alla Farnesina per il 28 di febbraio, e il suo destino è intrecciarsi con l’**inizio della pandemia globale**. I casi di Covid-19 proprio in quei giorni iniziavano a salire, determinando la chiusura degli eventi pubblici. 

   > E’ nata così **Datapoiesis Corona Edition**.

![Datapoiesis Corona Edition, flyer, Roma 2020](images/Cap_3/Roma/corona.png "Datapoiesis Corona Edition, flyer, Roma 2020")

La direzione artistica del progetto ha cambiato repentinamente strategia, adattandosi. Salvatore Iaconesi, coerente con la sua poetica e il suo approccio alla vita, riesce a trasformare la crisi in opportunità. 

   > Nell’arco di 48 ore l'artista progetta e realizza la seconda opera datapoietica: **A Song for Corona**:: <https://he-r.it/Corona> 

I dati sulla diffusione del virus, che già da allora rimbalzavano a ritmo ossessivo tra bacheche social, schermi televisivi e pagine di giornali, diventano una melodia data-driven per seguire in tempo reale l’evoluzione del covid-19, dai primi giorni del contagio  

   > Dal Ministero per gli Affari Esteri, OBIETTIVO ROMA si sposta in un bar di Torpignattara. La musica data-driven di A Song for Corona si diffonde, mentre su uno schermo si possono seguire i dati giorno per giorno nei diversi angoli del pianeta. 

![Datapoiesis Corona Edition: analizzando i dati del Covid-19 insieme alle famiglie e ai bambini di Torpignattara, Roma 2020](images/Cap_3/Roma/kids.jpg "Datapoiesis Corona Edition: analizzando i dati del Covid-19 insieme alle famiglie e ai bambini di Torpignattara, Roma 2020")

   > Circondati dai dati che si fanno esperienza condivisa ed estetica, ai tavoli si evoca la paura della quarantena, di libertà personali ristrette in nome del contagio e forse destinate a restringersi sempre più in modi opachi e poco comprensibili, l’inquietudine di confrontarsi con l’interconnessione planetaria che ci mostra un lato doloroso e mortale, mentre i bambini sono i primi più attenti e curiosi “analisti” delle visualizzazioni coinvolgendo le famiglie. 

   > **Datapoiesis Corona Edition è un face to face con la paura** e la nuova condizione esistenziale che sta bloccando l'attività culturale del paese, per trasformare i dati in uno spazio di nuova possibile coesione sociale immagionando nuovi rituali intorno alla conoscenza, che battono nel cuore tragico e complesso del nostro mondo globalizzato.

![Datapoiesis Corona Edition: analizzando i dati del Covid-19 insieme alle famiglie e ai bambini di Torpignattara, Roma 2020](images/Cap_3/Roma/song.jpg "Datapoiesis Corona Edition: analizzando i dati del Covid-19 insieme alle famiglie e ai bambini di Torpignattara, Roma 2020")

   > Proprio come Datapoiesis intende fare nel suo futuro.

Lo spiegano bene le parole di **Salvatore Iaconesi** che accompagnano il comunicato chiudono il primo ciclo del progetto e, allo stesso tempo, aprendo con una riflessione sul ruolo dell'arte e della scienza in relazione ai dati che la pandemia rende necessaria e concreta per tutti:

   > “Nell'epoca dei dati e dell'intelligenza artificiale, il "dato" (la sua costruzione, computazione e interpretazione) rimane una questione problematica, sia nella sua essenza/esistenza, sia nel suo effetto (e/o mancato effetto) nella società. Viene da chiedersi quali interventi sia necessario mettere in atto.  E’ la questione che, mi pongo come artista e ricercatore con il concetto della Datapoiesi: come dati la computazione attraverso l'arte e il design possono creare sensibilità che prima non c'erano. Annullato l'evento in Farnesina, ne abbiamo immaginato un altro. 

   > "A song for Corona" è una performance generativa con i dati del covid-19. a Torpignattara (uno dei quartieri di Roma a maggiore presenza di popolazione cinese), ci siamo riuniti intorno a questa musica e abbiamo parlato proprio di questo: quali dati, interpretazioni, interventi culturali, artistici e di design potrebbero essere combinati e messi in campo per migliorare la situazione.

   > Uno degli elementi fondamentali della Datapoiesi è il suo carattere diffuso. I dati (e i ricercatori) non sono più dentro un laboratorio, in cui scienziati col camice prima osservano e poi divulgano conoscenza. Nella Datapoiesi dati e ricercatori sono in mezzo al mondo, e creano “totem di conoscenza” attorno a cui unirsi per comprendere e decidere insieme il da farsi. Il che non toglie nulla alla loro scientificità ma la potenzia, trovando semmai modi più efficaci per portarli in mezzo al mondo, valorizzandoli entrambi.

   > Possiamo smettere di trattare i cittadini come bambini a cui dire cosa fare,  e concepirli come partner. 

   > Questa, forse, è la "rivoluzione" più grande (la sola, a volte viene il dubbio) offerta dalle tecnologie digitali: il ricercatore può finalmente uscire dal laboratorio e vivere in mezzo alla società. Peccato che questa "rivoluzione" sia solo potenziale, così scarsamente sostenuta da pubblico e privato.”


