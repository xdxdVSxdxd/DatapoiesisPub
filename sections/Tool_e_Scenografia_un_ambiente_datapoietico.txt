Per la Fall School, ICONA ha messo a disposizione i suoi uffici: l’unico spazio pienamente ristrutturato e riscaldato dell’edificio, dove si sarebbero potute svolgere le lezioni. 

L’ufficio si trova all’ingresso del Pino, nel terzo ampliamento, dove si possono apprezzare le ampie vetrate doppie che inondano di sole gli spazi.

Abbiamo così beneficiato di un ambiente di lavoro che era già quello di una azienda.

![L'ufficio di ICONA](images/CAP_3/Ivrea/tool/vista.jpg "L'ufficio di ICONA")
 
###La scenografia: l'ufficio dell'impresa datapoietica

   > Ispirandoci a questo, è stata creata una scenografia che riproducesse gli spazi di lavoro della futura impresa datapoietica, immergendo i partecipanti in una simulazione dell’ambiente di lavoro

A questo scopo è stata realizzata semplice ma suggestiva *segnaletica in cartone*, coerente con  l’identità grafica del sito, nei colori del bianco, del rosso e del nero:

   * tre insegne corrispondenti ai tre gruppi di lavoro: Business, Design e Identity;
   * una per il Common Space: un grande tavolo adibito alle assemblee e alle riunioni spontanee fra persone e gruppi;
   * due roll-up: uno a dare il benvenuto, l’altro a delimitare uno spazio conferenze e presentazioni frontali, con a disposizione un monitor.

![Insegne, gruppo Identity](images/CAP_3/Ivrea/tool/insegne.jpg "Insegne")

![Esempio di insegna, gruppo Identity](images/CAP_3/Ivrea/tool/id1.jpg "Esempio di insegna, gruppo Identity")

![Esempio di insegna, gruppo Identity](images/CAP_3/Ivrea/tool/id.jpg "Esempio di insegna, gruppo Identity")

A questi elementi architetturali si è aggiunta la **gift-bag** composta da una busta in argento metallizzato. Ogni busta è stata caratterizzata da un badge in cartone con il nome (rosso per il team, bianco per i partecipanti e il comitato scientifico), una lettera di benvenuto, le card con le tre icone datapoietiche, il programma e un’infografica con gli obiettivi da raggiungere giorno per giorno.

![Datapoiesis Fall School, Gift Bag](images/CAP_3/Ivrea/tool/gift.jpg "atapoiesis Fall School, Gift Bag")

   > Per la Fall School, profondamente incentrata sulla produzione e il design, è inoltre stato realizzato il primo gadget datapoietico: un **flipbook in cui ripercorrere la storia della povertà**, stampato e confezionato per l’occasione.

![Datapoiesis Fall School, flipbook: il primo gadget datapoietico](images/CAP_3/Ivrea/tool/book.jpg "Datapoiesis Fall School, flipbook: il primo gadget datapoietico") 

###Il tool datapoietico: un "data-environment" generativo per la Fall School

   > All’ambiente fisico, è corrisposta una ricerca e una progettazione mirata che ha trasformato la Fall School nell'occasione di sperimentare un primo ambiente di lavoro “datapoietico”. 

Si tratta di un pezzo di lavoro aggiuntivo che è stato realizzato dal centro di ricerca HER, mettendo insieme una serie di strumenti per raccogliere i dati prodotti dai partecipanti durante il workshop lavorando nei diversi gruppi sui rispettivi obiettivi, e trasformarli in visualizzazioni che consentissero sia di collaborare trasversalmente fra i gruppi, sia di beneficiare della conoscenza prodotta lavorando insieme.

   > Se la scenografia è stata progettata per immergere i partecipanti in un “set” di lavoro, il data-environment ha lavorato sulla creazione di un ambiente e di un lifestyle datapoietico (precettivo ed esperienziale) in cui i dati generati nel flusso di lavoro (e la nuova opportunità tecnica di raccoglierli, analizzarli e conoscerli attraverso la visualizzazione) sono parte integrante dell’esperienza quotidiana dando vita ad un data-commons accessibile e alla possibilità di osservarsi/autosservarsi di chi lo produce.

Tutor e partecipanti hanno ricevuto l’accesso e le rispettive istruzioni per l’uso del tool datapoietico nei giorni precedenti alla Fall School. 

L’ambiente è stato studiato come una evoluzione digitale del calendario giornaliero riservato a tutor e partecipanti in cui, per ogni giorno, sono stati inseriti:

   * la descrizione delle attività;
   * l’obiettivo e l’output fissato;
   * i link ai rispettivi brief e alla documentazione per ogni gruppo;
   * i link in cui inserire i dati per consentirne la visualizzazione, in particolare: A) uno slack condiviso con il gruppo; B) una serie di fogli excell corrispondenti alla ricerca nelle diverse fasi del workshop, da usare in modo armonico e contestuale da parte dei gruppi a supporto del lavoro;
   * i link per visualizzare il lavoro svolto e le sue evoluzioni giornaliere.

Nello specifico sono stati realizzati i seguenti fogli excell collaborativi:

   * Benchmark, in cui annotare esempi di aziende, progetti, opere, oggetti di design connessi o rilevanti per l’impresa datapoietica;
   * Inspiration, per la ricerca visuale;
   * Ecosystems, un foglio più complesso per descrivere le tipologie di attori/soggetti presenti nell’ecosistema, i loro ruoli e le tipologie di interazioni possibili fra di essi. 
   * Production, per raccogliere i template e i materiali relativi all’exhibit

L'immagine in basso è un frammento di calendario in cui vediamo la data, le agttività distribuite nell'arco dellla giornata, l'obiettvo del giorno che il gruppo deve raggiungere, e una serie di link sia ai materiali, ai fogli collaborativi e alla loro visualizzazione. Nell'interfaccia i punti di accesso sono i bottoni in rosso . Ad esempio:

   * "the briefs docimentation folfer" è l'accesso alla cartella contenente tutti i materiali di brief per i diversi gruppi;
   * "Benchnark worksheet" corrisponde al foglio collaborativo;
   * "Benchmark visualization" corrisponde alla visualizzazione dei dati raccolti

![Datapoiesis Fall School: interfaccia di accesso al data-environment riservato ai parteciopanti e ai tutor](images/CAP_3/Ivrea/tool/data_ambiente.png "Datapoiesis Fall School: interfaccia di accesso al data-environment riservato ai parteciopanti e ai tutor")

E così via nello scorrere dei giorni per i diversi materiali e le diverse funzioni, sempre a portata di mano in un luoho che diventa sia il calendario, sia lo spazio di lavoro per tutor e partecipanti, in modo semplice e accessibile. 

 > Il tool, in sintesi, ha creato un “data-environment” generativo, in coerenza con il concept della Datapoiesis proiettando nel futuro prossimo dell’impresa tutor e partecipanti.

Il tool è infatti servito a monte e a valle del workshop. 

Tutti i dati raccolti, i materiali e le visualizzazioni sono stati utilizzati come appunti di lavoro, possibilità di osservare e commentare la conoscenza prodotta durante il workshop e, infine, per generare output visivi da esporre nell’exhibit come vedremo nella capitolo successivo.

