Nell’architettura del programma è inoltre da evidenziare la creazione di **tre eventi** in cui il gruppo di partecipanti ha incontrato diverse **location cittadine** di rilievo nella cultura della città:

   * in apertura, un aperitivo sociale presso ZAC!: spazio culturale attivo in diversi settori, inclusa la filiera alimentare. L’aperitivo è stato infatti realizzato con prodotti del luogo biologici;
   * incontro con Art Gallery, particolare spazio espositivo in cui la stessa casa dei galleristi ospita residenze artistiche e mostre;
   * visita guidata presso il Museo Tecnologic@mente, straordinario esperimento di museo che raccoglie la tecnologia olivettiana dai suoi inizi. Il museo, attualmente ospitato presso una scuola elementare, è gestito da una non-profit cittadina e sarà ospitato negli spazi rigenerati delle Fabbriche ex Olivetti.

Il programma culturale ha arricchito l’esperienza dei partecipanti ed è stato realizzato in sinergia con il progetto Cittadini Illumina(n)ti: un’iniziativa di public engagement finanziata dalla stessa Compagnia di San Paolo:

   > “Lavorare ad un progetto che esplora i temi dell’audience engagement in ambito culturale significa interrogarsi sul senso dell’essere comunità e sugli scenari di cambiamento che interessano la città. Il fatto che Ivrea ospiti la Datapoiesis Fall School crediamo sia, in tal senso, da leggere come importante segnale di una rinnovata capacità di dialogare con esperienze che possono portare nuovi sguardi sulla contemporaneità. Con la Fall School organizzeremo 3 incontri serali portando il gruppo di partecipanti a conoscere lo spazio dello ZAC!, il Museo Laboratorio Tecnologicamente e la galleria Open Art House. Il venerdì 29, che è l’apice di questa intensa settimana, ci ritroveremo tutti alle Officine H per l’opening della mostra insieme all’evento annuale de Il Quinto Ampliamento. Perché una città, per guardare al futuro, deve saper accogliere il mondo che la circonda”.

   > **Dimitri Buracco Ghion**, Cittadini Illumina(n)ti

![Datapoiesis Fall School: aperitivo da ZAC!, Ivrea (TO)](images/CAP_3/Ivrea/1.jpg "Datapoiesis Fall School: aperitivo da ZAC!, Ivrea (TO)")

![Datapoiesis Fall School: incontro presso Art Gallery, Ivrea (TO)](images/CAP_3/Ivrea/2.jpg "Datapoiesis Fall School: incontro presso Art Gallery, Ivrea (TO)")

![Datapoiesis Fall School: visita guidata presso il Museo Tecnologic@mente, Ivrea (TO)](images/CAP_3/Ivrea/3.jpg "Datapoiesis Fall School: visita guidata presso il Museo Tecnologic@mente, Ivrea (TO)")