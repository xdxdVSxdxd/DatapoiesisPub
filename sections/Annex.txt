Alla Fall School è seguito un periodo di riflessione. 

I feedback raccolti durante la review sono stati recepiti ed elaborati da HER e Plus Values per iniziare ad elaborare la forma e il funzionamento dell’impresa datapoietica, riassunti e descritti in questi grafici come evuluzione dei concept iniziali, dopo la review. 

#Il Ciclo della Datapoiesi

![Il ciclo della Datapoiesis: diagramma realizzato dopo la revisione della Fall School](images/CAP_5/1.png "Il ciclo della Datapoiesis: diagramma realizzato dopo la revisione della Fall School")

La Datapoiesi si occupa di fenomeni complessi, di reti, di territori, temi e comunità. *Come si possono raccogliere dati che li raccontino e li spieghino, rendendoci allo stesso tempo più sensibili?*

####[Fase 1] GET DATA ABOUT IT! 
Alcuni di questi dati potrebbero esistere o essere predisposti (nello schema: Analytics, Research Data, Open Data, Existing Data... ). Altri potrebbero essere generati assieme alla comunità, all'ambiente (nello schema: Participation, Social Networks, Interaction Sensors...). I dati di questi due tipi saranno sia statici, sia dinamici (capaci di aggiornarsi continuamente, descrivendo l'evolversi della vita del sistema). 

####[Fase 2] UNDERSTAND WHAT IT MEANS 
In Datapoiesis la comprensione dei dati si genera combinando l'azione multidisciplinare dei ricercatori (data analysts, sociologists, mathematicians, philosophers, engineers, psychologists...) e delle IA, che cercano forme ricorrenti nei dati. Attori umani e non umani collaborano per una maggiore comprensione dei fenomeni 

####[Fase 3] Materialize! 
I dati vanno "materializzati" per portarli negli spazi rilevanti per le persone e le organizzazioni con cui vogliamo avere a che fare, prendendo forma online e offline (nello spazio pubblico, nelle scuole, nell'ufficio, nella hall, nella casa, nel mezzo di trasporto…). Queste "forme" devono preferibilmente avere elementi che sono co-creati con i pubblici di riferimento, per aumentarne l'ownership e l'aggregazione, e contenere elementi di design e/o artistici di grande impatto: devono essere "belle", nel senso di stimolare il desiderio, la partecipazione, l'eros, la vicinanza e l'attivazione individuale. 

####[Fase 4] Relate & Generate 
Queste "forme" vanno progettate come strumenti di comunità: devono essere dei rituali, devono interconnettere, devono essere eventi ricorrenti che portano le persone a unirsi in uno stato di coscienza e conoscenza aumentato, per prendere decisioni e avviare azioni.Tutto questo dà vita a un processo che mette in relazione e genera nuovi elementi e valore: un ecosistema di cui ci si prende cura, in cui i dati che servono per comprendere, decidere e agire; una comunità più connessa attraverso touchpoint fisici e digitali; nuovi elementi e nuova conoscenza riutilizzabile in altri contesti. Le IA, immerse nell’ambiente, restituiscono agli attori la loro capacità di osservare e analizzare i dati attraverso una nuova forma di autobiografia collettiva e connettiva: un genere letterario inedito per cogliere l'evoluzione del sistema nel suo evolversi. L’autobiografia algoritmica chiude e apre il ciclo datapoietico: agendo nella cultura proprio come un nuovo “libro” di cui gli attori dell’ecosistema possono leggere, fruire e appropriarsi, l’autobiografia permette al sistema di osservarsi e capirsi, e quindi di definire le nuove questioni da affrontare. 
Il ciclo ricomincia, pronto ad una nuova iterazione, per generare nuova comprensione, conoscenza, attivazione. 

#L'ecosistema della Datapoiesis

![L'ecosistema della Datapoiesis: diagramma realizzato dopo la revisione della Fall School](images/CAP_5/2_L_ecosistema_della_Datapoiesis.png "L'ecosistema della Datapoiesis: diagramma realizzato dopo la revisione della Fall School")

Nell'ecosistema dell’Impresa Datapoietica una serie di attori umani interagiscono e si relazionano tra loro direttamente, utilizzando strumenti e punti di incontro fisici e digitali, e relazionandosi anche con attori non umani, come le IA e gli elementi del loro ambiente resi *"sensatili"* (traduzione scelta per il neologismo inglese *“senseable”*, ovvero "capaci di suscitare sensibilità" come quando si collega un sensore a un albero o altro elemento del nostro ambiente).

Diversi tipi di ricercatori, esperti e soggetti con competenze specifiche, utilizzano gli insiemi di **tool della Datapoiesis**, individualmente e collaborando tra loro:

   * alcuni tool servono ad **analizzare dati**;
   * altri servono a **generare dati**. Per esempio: dagli ambienti, ma anche grazie alla partecipazione attiva delle persone. Le IA agiscono a questo livello: cercano forme ricorrenti nei dati, permettendo nuove forme e qualità di conoscenza, nuove forme di relazione e interazione.

Tutti questi strumenti, sono anche disponibili tramite delle API (Application Programming Interfaces), che permettono di prendere questi dati e funzionalità, e rendere ambedue disponibili in altri contesti:

   * una **libreria aperta di componenti open source** usa queste funzionalità delle API per rendere disponibili modi in cui rappresentare i dati con forme, colori, luce, vibrazioni, suono, immagini ed altri, o per raccogliere dati con la partecipazione attiva e consapevole delle persone, attraverso i gesti, il testo, la voce, l'immagine, il corpo, l'ambiente, le azioni eccetera;
   * la **libreria si espande sempre**, aperta ai contributi delle persone, dei creativi e di tutti gli altri che realizzano elementi nell'ecosistema, rendendo disponibili sempre più possibilità;
   * gli **elementi della libreria si possono unire tra loro e con altri** per creare esperienze, installazioni, dispositivi, oggetti, rituali, pubblicazioni ed altre entità datapoietiche, utilizzate, vissute e agite dai fruitori, individualmente e insieme.

#La Datapoiesis come evento

![La Datapoiesis come evento: diagramma realizzato dopo la revisione della Fall School](images/CAP_5/3_Datapoiesis_come_evento.png "La Datapoiesis come evento: diagramma realizzato dopo la revisione della Fall School")

Intesa come evento (o nel considerare il caso di un evento con caratteristiche datapoietiche), la Datapoiesis necessita di preparazione, manifestazioni sensibili, e cura dell'ecosistema relazionale.

La **preparazione della Datapoiesis** richiede di predisporre un ambiente in cui i dati si possano manifestare: attraverso l'operato consapevole dei partecipanti, attraverso l'ambiente fisico e digitale, e attraverso i processi che vi si svolgono. Che sia attraverso i social network, predisponendo sensori e analytics, creando opportunità di interazione, relazione e performance o altro, i dati devono potersi manifestare nell’ambiente e gli attori coinvolti devono poter aver conoscenza e consapevolezza di questo loro manifestarsi, tramite analisi e visualizzazioni.
Tutti questi strumenti si possono immaginare prima dell'evento o dell'occorrenza del fenomeno datapoietico, ma anche durante, per descriverne la vita nel suo svolgimento.

In un **evento con caratteristiche datapoietiche**, dispositivi, visualizzazioni e opportunità di interazione possono accompagnare i fruitori, che diventano performer consapevoli della Datapoiesis.
Ma perché la Datapoiesis si verifichi, gli strumenti tecnici non bastano: occorre che venga innescato un coinvolgimento "magico", capace di agire nelle dimensioni del coinvolgimento sensuale.
È per questo che viene predisposto un **Totem data-driven**, cioè un elemento iconico il cui scopo sia di trasportare i dati – e la computazione necessaria ad elaborarli e visualizzarli – nel dominio della sensibilità e della cultura, e di utilizzare il coinvolgimento sensatile per unire gli attori, portandoli verso un centro da cui sia possibile attivare una dimensione creativa collaborativa.

Il Totem diventa il centro dell'evento, il rituale dell'attivazione, che permette e rende possibile la ripetibilità dell'azione e dei suoi effetti. Ma nulla può avvenire se l'ecosistema relazionale che si crea nell'evento datapoietico non viene curato, facilitandone l'espressione, il senso di ownership, l'esistenza dinamica e il potenziale.

