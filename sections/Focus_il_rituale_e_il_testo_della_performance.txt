   > Riportiamo di seguito, a documentazione del progetto, il ricco testo della performance scritta e diretta da Salvatore Iaconesi.

####Fonte di dati

---> <https://slides.ourworldindata.org/world-poverty/#/title-slide>    

![Il rituale, Galleria Wild Mazzini, Torino, 2019](images/CAP_3/Torino/Sal.jpg "Il rituale, Galleria Wild Mazzini, Torino, 2019")

#[0]

####Questo è il suono della povertà estrema, all'anno 1 dopo Cristo.

####Sentitene il basso profondo. 

   > Tutti erano estremamente poveri all'anno 1, se confrontati a noi.Il livello di benessere, i servizi a disposizione, l’aspettativa di vita, le cose e le relazioni che un essere umano poteva avere… tutte queste cose erano solo un’ombra di quelle cui possiamo accedere noi, oggi.

   > Per i 1000 anni successivi, il suono della povertà, sostanzialmente, non cambia: la povertà regna sul pianeta.

#[1]

####Sentitelo. 

####Qualcosa cambia. È difficile da identificare, immerso nel mondo, solo.

   > Siamo circa nel 1500, proprio in Italia, durante il Rinascimento.

   > Le condizioni di vita iniziano a migliorare.

#[2]

####Siamo nel 1700. 

####Sono passati circa 200 anni. 

   > Il centro della prosperità sale su, lungo l’Europa, spostandosi a Nord-ovest, verso l'Inghilterra, la Danimarca, l'Olanda, il Belgio. 

   >Inizia il secolo della Pace Ottomana, della conquista inglese dell’India.

   > È il secolo in cui comincia a crescere il benessere, ma anche la disuguaglianza.

#[3]

####È il 1820, l'Illuminismo porta all'industrializzazione e i redditi iniziano rapidamente a salire in maniera diffusa. 

   > È passata la rivoluzione francese, poi quella americana e poi quella Haitiana.

   > Gli Stati uniti, e poi la Francia, la Spagna, la Germania, la Svizzera e Austria sono le nazioni che crescono più rapidamente.

#[4]

####Arriviamo al 1913, subito prima della grande guerra.

####Stalin pubblica il suo primo articolo e poi viene esiliato in Siberia.

   > Hitler e Tito abitano simultaneamente a Vienna. 

   > Nell'impero Ottomano c'è un colpo di stato. 

   > Viene ricostruita la Grand Central Station a New York. 

   > Il 13° Dalai Lama dichiara l'indipendenza del Tibet. 

   > La rivoluzione Messicana: Pancho Villa torna in messico dal suo esilio negli stati uniti. 

   > La “Sagra della Primavera” di Igor Stravinskij si inaugura a Parigi, e la sua modernità causa una delle rivolte più famose della vita dei teatri di tutto il mondo. 

   > Il parlamento del sud africa fa passare un decreto che limita la possibilità per i nativi di possedere le terre, proprio mentre Ghandi viene arrestato mentre conduce una protesta di minatori. 

   > Carl Jung e Sigmund Freud si incontrano per l'ultima volta a Monaco. 

   > A Buenos Aires apre la prima metropolitana del Sud America.

Sentite il suono della ricchezza che cresce nel pianeta, il suono della complessità crescente, della globalizzazione, di come i numeri, da entità astratta, iniziano a diventare l'unica realtà: è il suono dell’America del Nord, dell’Europa, dell’Argentina e del Cile, del Medio Oriente, del SudAfrica e della Libia.

Da questo momento in poi, tutto procede molto, molto rapidamente: 2 guerre mondiali, i mercati finanziari e i loro crolli, e ciò che viene dopo.

#[5]

####Saltiamo al 1960.

   > Il Camerun ottiene l'indipendenza dalla Francia, mentre Congo, Chad, Benin, Niger, Algeria, Sud Africa e tanti altri luoghi dell'Africa si rivoltano per superare la dominazione coloniale.

   > John F. Kennedy si candida e viene eletto per le elezioni Statunitensi.

   > Il Primo Ministro Inglese Harold Macmillan pronuncia lo storico discorso "the Wind of Change" in Sud Africa.

   >Il primo fumetto Anime va in televisione in Giappone.

   > Il primo acceleratore di particelle del CERN viene attivato a Ginevra.

   > La Francia fa il suo primo test nucleare nel deserto dell'Algeria: la Gerboise Bleue.

   > Alberto Korda scatta una delle fotografie più iconiche della storia: Che Guevara, Guerrillero Heroico, all'Havana, proprio mentre Fidel Castro avvia la rivoluzione Cubana. 
 
   > Gli Stati Uniti annunciano che invieranno 3500 soldati in Vietnam. 

   > La Capitale del Brasile viene spostata da Rio de Janeiro a Brasilia. 

   > La US Food and Drug Administration approva la pillola contraccettiva. 

   > L'Unione Sovietica lancia lo Sputnik. 

   > L'Iran, l'Iraq, il Kuwait, l'Arabia Saudita e il Venezuela formano l'OPEC. 

   > Iniziano i Flinstones sul network televisivo ABC. 

   > Nikita Khrushchev batte la sua scarpa su un tavolo alle Nazioni Unite.

Sentite il suono della ricchezza che cresce, in tutto il Nord America, il Sud America, l'Europa settentrionale, l'Australia. 

Nell'Africa in rivolta, però, e nell'India e nelle aree rurali dell'Asia, rimane ubiquo lo spettro della povertà estrema.

Sentitene il basso profondo e continuo; la povertà crescente in aperto contrasto con la ricchezza dell'Europa e del Nord America.

#[6]

####Ora è il 2008.

####I mercati internazionali crollano all'inizio dell'anno, per paura di una recessione statunitense collegata alla crisi dei mutui subprime. 

   > L'Iran apre il suo primo centro spaziale e lancia un missile nello spazio. 

   > Il Kosovo dichiara l'indipendenza dalla Serbia. 

   > L'alzarsi del prezzo di cibo e combustibile accende rivolte in tutto il Terzo Mondo. 

   > Il Ciclone Nargis attraversa il Myanmar, uccidendo 138mila persone. 

   > Pochi giorni dopo un forte terremoto uccide 87mila persone in Cina. 

   > Il satellite Phoenix della NASA atterra sulla superficie di Marte. 

   > La Georgia occupa la Ossetia Meridionale, e entra in guerra con la Russia. 

   > Il primo raggio di protoni è fatto circolare nel Large Hadron Collider del CERN a Ginevra. 

   > I Lehman Brothers falliscono: è crisi a Wall Street. 

   > Satoshi Nakamoto pubblica "Bitcoin: A Peer-to-Peer Electronic Cash System". 

   > Barak Obama è il primo presidente USA di colore. 

   > Israele invade la striscia di Gaza.

È l'anno della differenza, e forse dell'apice della disuguaglianza. 

Sentite come il basso continuo della povertà sia molto distante, nelle frequenze, dai suoni alti e bassi.

Tra tre anni nascerà il movimento Occupy, col suo slogan "we are 99%": i pochissimi ricchi sono ricchissimi, e tutti gli altri sono schiacciati verso il basso, tra classi medie che scompaiono fino ad arrivare alla povertà estrema. 
