   > Come trovare una campagna comunicativa che potesse accompagnare tutte le successive tappe del progetto e, allo stesso tempo, generare senso?

La risposta sono state le **icone datapoietiche pop**: personaggi del ‘900 con un volto e una frase riconoscibile, ricontestualizzata nel mondo dei dati.

   > Le prime tre icone datapoietiche ‘900 sono state Marilyn Monroe, Ernesto Che Guevara e la Regina Elisabetta II d’Inghilterra.


I dati si sostituiscono progressivamente ai diamanti nella frase di Marilyn del film culto “Gli uomini preferiscono le bionde”(“Data are a girl's best friend” ) e alla patria del celeberrimo discorso pronunciato all’ONU dal Che (Datos o Muerte!). E si aggiungono al titolo del brano-manifesto che ha reso immortali i Sex Pistols, legandoli per sempre al volto della regina (“Data Anarchy in the U.K.").

   > Ad ogni volto e frase si aggiunge un testo che contestualizza e problematizza il contenuto stesso della frase, trasformandolo da semplice slogan in una domanda (culturale, esistenziale, politica) lasciata al lettore. 

Come i dati per le ragazze: sarebbe bello che fossero i loro migliori amici ma le disparità di genere sono lontane dallo scomparire nel digitale (basta fare una ricerca per immagini con la parola “donna” per accorgersene, suggerisce il testo). E così via, con i dati che diventano un fatto esistenziale e una questione di democrazia, ricordandone il ruolo in fatti come la Brexit. 

![Icone Datapoietiche Pop: le card](images/CAP_3/Torino/cards.jpg "Icone Datapoietiche Pop: le card")

Le tre icone e le loro frasi data-ricontestualizzate, stilizzate come un fumetto nei colori del bianco e del rosso, diventano tre card che sul retro riportano il logo e il sito del progetto che saranno utilizzate nel corso dei mesi successivi per tutti gli eventi, la comunicazione e, come vedremo a breva, anche come oggetti performativi.

Stampate come card, le icone sono state progettate come elementi di design replicabili su poster, magliette, agende, quaderni e altri tipi di gadget.

   > Sono inoltre le prima di una serie che nel futuro potrà coinvolgere nuove icone del ‘900, diventando anche lo spunto per contest o workshop aperti al pubblico largamente accessibili, in cui la cultura pop del ‘900 viene usata per comprendere e dialogare con il nostro presente fatto di dati e computazione, creando connessioni inedite. 

![Marylin Monroe - Icona Datapoietica Pop](images/CAP_3/Torino/Marylin.png "Marylin Monroe - Icona Datapoietica Pop")

![Che Guevara - Icona Datapoietica Pop](images/CAP_3/Torino/Che.png "Che Guevera - Icona Datapoietica Pop")

![Regina Elisabetta II - Icona Datapoietica Pop](images/CAP_3/Torino/Queen.png "Regina Elisabetta II - Icona Datapoietica Pop")


